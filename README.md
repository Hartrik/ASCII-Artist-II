# ASCII Artist II

*English localization is not available.*

Program **ASCII Artist II** slouží k převodu obrázků do textové podoby. Program ale není omezen jen na znakovou sadu ASCII. Můžete si nadefinovat vlastní seznam znaků, ze kterých bude ASCII art sestaven. Je možné použít libovolné znaky z Unicode.

Výstup je možný uložit do obrázku nebo HTML. K dispozici je celá řada nastavení. Proces je možné aplikovat i na plochu.

<p align="center">
  <img width="700" src="https://github.com/Hartrik/ASCII-Artist-II/blob/master/preview%2001.png?raw=true"/>
</p>

### Postup vytvoření
Nejprve po pravé straně okna programu proveďte nastavení. Obrázkům s tmavým pozadím je dobré převrátit paletu a nastavit černé pozadí.

Pod nadpisem *Aplikovat na obrázek* postupujte podle jednotlivých bodů. Výstup se uloží do stejného adresáře a se stejným jménem jako původní obrázek, jen s jinou koncovkou.

### Další informace
Program byl vytvořen někdy v druhé polovině roku 2013. Po vydání Javy 8 musely být provedeny určité opravy kvůli změnám v knihovně JavaFX. S vydáním Javy 8u40 byly použity nové dialogy. Jinak se jedná o původní program z roku 2013 psaný stylem Javy 7 (tj. bez lambda výrazů atd.).

Ke spuštění je nutné mít nainstalovanou **Javu 8u40**. Spustitelné java archivy je možné stáhnou v kartě *releases*.

Program samotný se neinstaluje a ani v počítači nevytváří žádné další soubory (kromě vámi vytvořených obrázků).

<p align="center">
  <img width="600" src="https://github.com/Hartrik/ASCII-Artist-II/blob/master/preview%2002.png?raw=true"/>
</p>
